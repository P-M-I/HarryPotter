Lord Voldemort a jeho následovníci (Smrtijedi) jsou skutečně to hlavní zlo ve všech 7 knihách. Harry Potter a kámen mudrů - zejména kapitola první 
(Lord Voldemort zabije Harryho rodiče), kapitola patnáctá (to, co zbylo z LV zabíjí jednorožce tím, že jim vysává krev), kapitola sedmnáctá 
(ukáže se, že LV ovládá učitele bradavické školy) a spousta dalších drobných zmínek napříč knihou V knize Harry Potter a tajemná komnata je hlavní zápletkou 
místnost ve sklepeních hradu, kde žije obrovský had. Tajemnou komnatu před lety otevřel Lord Voldemort (a způsobil úmrtí studentky). V této knize had nikoho neusmrtí, 
ale část Voldemortovy duše vystoupí ze starého deníku a usiluje o smrt Harryho Pottera. Třetí kniha Harry Potter a vězeň z Azkabanu se točí okolo uprchlého 
Siruse Blacka, kterým měl zradit Harryho rodiče a díky této zradě je Voldemort zabil. Nakonec se zjistí, že jiný jejich "přítel" je zradil, protože byl zároveň smrtijedem. 
Harry Potter a ohnivý pohár - v knize se do Bradavic infiltruje přestrojený smrtijed a na konci dokonce Voldemort získá znovu své tělo a stane se opět 
nebezpečnějším. Harry Potter a Fénixův řád - obnovuje se organizace stojící mimo Ministerstvo kouzel (které popírá Voldemortův návrat), která usiluje o poražení 
Voldemorta a jeho následovníků. Z Azkabanu utíkají nejhorší smrtijedi. Harry Potter a princ dvojí krve - Brumbál dává Harrymu soukromé hodiny, které mu mají umožnit 
porazit Voldemorta, až se s ním střetne. Harry Potter a relikvie smrti - poslední díl už je zcela o válce mezi dobrem a zlem. Na rozdíl od ostatních dílů, 
které se věnují i Harryho dospívání, škole, kamarádům, v tomto díle už prakticky každá kapitola odkazuje na to, že Harry chce Voldemorta zabít. Reference: 
Všech 7 knih o Harry Potterovi.